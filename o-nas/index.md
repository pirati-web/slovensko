---
title: O nás
layout: page
description: Základní programové teze a něco z historie slovenských pirátů.
keywords: program, transparence, slovensko, svobodný software, demokracie
---
## Z historie



## Návrh základných programových bodov

1 Absolútna transparentnosť politiky

 

**Nedostatok transparentnosti vedie k nedôvere a silnému pocitu neistoty**

Dalai Lama

 

Politici sú zamestnancami štátu, a zamestnávateľ by mal mať prehľad o tom, čo jeho zamestnanec robí. Dnešné technológie umožňujú naozaj dôkladne zaznamenávať kroky, ktoré súvisia s politickou činnosťou. Presadzujeme preto verejné záznamy z každého oficiálneho rokovania, rovnako ako zaznamenávanie stretnutí so záujmovými skupinami či lobistami (ktorých považujeme za normálnu súčasť politiky – ale oblasť veľmi citlivú, a preto by mala byť pod drobnohľadom verejnosti). Znamená to tiež absolútnu transparentnosť pri používaní verejných finanií, lebo je absurdné, aby sme v dvadsiatom prvom storočí nemohli odsledovať každé Euro, ktoré nám štát násilím zoberie. Pirátska strana nezatvára žiadne dvere, nestavia hradby medzi politiku a ľudí, naopak, vytvára mosty, aby občania mali čo najlahší prístup k informáciám, ktoré sa ich bezprostrendne týkajú.

 
2 Reforma zákonov o duševnom vlastníctve a patentoch

 

**Ak som videl ďalej, bolo to len preto, že som stál na ramenách obrov**

Sir. Isac Newton

 

Téma, ktorá dala názov celému svetovému hnutiu je komplexná, a uvedomujeme si že na rozdiel od mnohých iných oveľa kontroverznejšia. No sme presedčený, že súčastná podoba zákonov slúžiacich na ochranu duševného vlastníctva, ochromuje ľudskú tvorivosť, v technickej, vedeckej, aj umeleckej sfére. Trestanie ľudí za to že si “upirátia” film či hru, je len vrcholom ľadovca. Oveľa viac škody je vďaka týmto zákonom napáchanej na trhu s inováciami. Veľké firmy prirodzene zneužívajú svoj monopol na to, aby obmedzovali malých hráčov, ktorí si nemôžu dovoliť zástupy právnikov. V akademickej sfére tieto obmedzenia znamenajú zvýšené náklady pre inštitúcie aj jednotlivcov. Najsmutnejšie dopady vidíme v zdravotníctve, kde dominancia niekoľkých spoločností dokázateľne brzdí vývoj nových liekov. Industriálna revolúcia ľudstvo prinútila zmeniť chápanie materiálneho vlastníctva – nie je teda logické, aby informačná revolúcia viedla k prehodnoteniu chápania vlastníctva duševného? Veď nakoniec, náš život je od narodenia o kopírovaní tých skúsenejších.

 
3 Občianska spoločnosť

 

**Došiel som k záveru, že politika je príliš vážna vec, než aby mohla byť prenechaná len politikom**

Charles de Gaulle

 

Na priamu demokraciu máme rozličné názory, na čom sa ale Pirátske strany na celom svete zhodnú, je podpora občianskej spoločnosti. Znamená to vytváranie prostredia pre informovaných, aktívnych, a vzdelaných obyvateľov štátu, lebo len informovaný človek môže robiť dobré a zodpovedné rozhodnutia. Je až absurdné, akým spôsobom sa na Slovensku ignorujú záujmy občanov, ktorí sa rozhodnú niečo zlepšovať. Ľudia sú z toho pochopiteľne znechutení a mnohí odchádzajú za hranice, lebo nevidia šancu na zmenu. Pirátske hnutie je ľudovým hnutím, a preto je jeho cieľom, aby sa na fungovaní štátu podieľali všetci, ktorí o to majú záujem, a aby takým ľuďom neboli kladené nezmyselné prekážky pochádzajúce snáď ešte z dôb feudalizmu.

 
4 Sloboda

 

**Ten kto obetuje slobodu v mene bezpečnosti si nezaslúži ani slobodu, ani bezpečnosť**

Benjamin Franklin

 

Piráti veria v človeka! Slobodu považujeme za esenciálnu súčasť našej spoločnosti – za niečo, za čo umieralo mnoho našich predkov a za čo sa v niektorých krajinách zomiera stále. A aj keď nám už dnes vďaka Európskej Únii s najväčšou pravdepodobnosťou nehrozí, že by sme kvôli tomu nasadzovali životy, stále nie je dobojované. Stále máme na Slovensku množstvo ľudí, ktorí sú diskriminovaní pre iné životné postoje, a čo je horšie, niekedy iba preto, akými sa narodili. To považujeme za neprípustné, a hlavne nebezpečné – príliš uniformná spoločnosť sa ľahko stane bigotnou a izolovanou, a to si v dnešnom modernom dynamickom svete nemôžeme dovoliť. Naopak pestrosť a odlišnosti sú tým pravým motorom pokroku. Čo mali v určitých historických obdobiach spoločné Benátky, Holandsko a USA? Boli centrami stretu kultúr a názorov, a stali sa vo svojej dobe symbolmi slobody a hlavne pokroku. Preto chceme presadiť, aby sa ľudia na Slovensku nemuseli báť že sú iní – že sú homosexuáli, cudzinci, ale aj vyznávači alternatívnych životných štýlov (napr. užívatelia mäkkých drog, pri ktorých výskumy jednoznačne dokazujú, že najviac zla v tomto smere prináša práve ich postavenie mimo zákon).

 
5 Ekológia

 

**Starajme sa o Zem, je to jediná známa planéta s rumom**

(neznámy ekopirát)

 

Na Slovensku sme stále presvedčený, že sme na tom tak zle, že o ekológiu by sa mali zauímať iní, tí čo sa majú lepšie. To však nie je pravda – aj keď pri pohľade na naše cesty to tak môže vypadať, nie sme rozvojovou krajinou, naopak, patríme k tej bohatšej a šťastnejšej časti planéty. Planéty, za ktorú má zodpovednosť každý jeden človek čo na nej žije. Planéty, po ktorej budú raz chodiť naše deti. Práve v otázke udržateľnosti mimoľudského života sa bohužiaľ trh neukázal ako najefektívnejší, a práve to je otázka, na ktorú by mal dávať odpoveď štát. Podpora ekologických projektov, efektívne využívanie moderných čistých technológií, skrátka obrat k prírode je dôležitá Pirátska téma, keďže si uvedomujeme, že sme zodpovedni za to, po čom budú chodiť naši potomkovia.

 
6 Ekonomika

 

**Ľudské práva nie sú porušované len terorizmom, represiami a popravami, ale aj neférovými ekonomickými štruktúrami vytvárajúcimi v spoločnosti obrovské nerovnosti**

Pápež František

 

Delenie na ľavicu a pravicu malo azda kedysi význam. V dobe, keď v ekonomike štátov prevažoval prvý a druhý sektor, v dobe, keď sa azda skutočne dalo hovoriť o triednej spoločnosti. Dnes však väčšina ľudí pracuje v treťom či štvrtom sektore, spoločnosť je ohromne pestrá a triedna spoločnosť prakticky neexistuje. Škatuľkovanie na jednu či na druhú stranu nikomu neprospieva, keďže každý si tieto pojmy vysvetľuje po svojom. Technológie globalizácia síce spôsobujú významné zmeny aj v lokálnych aj nadnárodných ekonomických prostrediach, ale Slovensko má v tomto smere špecifické (alebo rovno povedzme katastrofálne) podmienky. Veríme, že miera korupcie, porovnateľnej azda iba s tretím svetom, ale nie je vpísaná do DNA našej krajiny, ale že je len nádorom, ktorý sa dá odstrániť. Napríklad aj nominovaním všetkých nepolitických funkcií verejnou súťažou. Ďaľej sme presvedčený, že systém pre podnikateľov by mal byť v prvom rade jednoduchý – že dnes sa rozumný podnikateľ nerozhoduje podľa toho, či je niekde 20 alebo 19 percentná daň, ale podľa toho, ako jednoducho a môže dané pravidlá pochopiť, a ako je v danej krajine vomožiteľné právo. Posledným významným ekonomickým bodom je hľadanie efektívneho a moderného riešenia problémov, ktoré nemajú žiadnu ideologickú povahu, ale dokazateľne znižujú náklady (napr. otvorený softvér v štátnych podnikoch, podpora projektov založených na zdieľaní a podobne).

 
7 Zahraničná politika

 

**Je nepochopiteľné, ako nacionalizmus môže dlhodobo prežívať, keď človek videl Zem zo skutočnej perspektívy, ako malý glóbus oproti hviezdam**

Arthur C. Clarke

 

Pirátske hnutie je hnutím nadnárodným. Koncept národa mal svoju historickú hodnotu a význam, no tak ako prišiel, musí aj odísť. Dnešný svet je svetom veľkých hráčov, a napríklad situácia u našeho východného suseda ukazuje, že najhoršie dopadajú tí, ktorí sa nezaradia nikde. Slovensko považujeme za prirodzenú súčasť európskeho priestoru, a aj keď máme voči Európskej Únii mnohé (skutočne mnohé) výhrady, faktom ostáva, že je garantom stability, mieru a relatívneho bezbečia na svojom území. EÚ treba zásadne zreformovať, ale treba tak urobiť z vnútra – opustenie politických štruktúr by znamenalo aj opustenie princípov na ktorých stojí to, čomu hovoríme západná spoločnosť. Na druhej strane je nemožné príjmať všetko bez výhrad, a musíme sa spoločne postaviť proti nerozumným krokom, spôsobených prílišnou izolovanosťou Bruselského politického aparátu.

### Transparentnost

Momentálne jediné náklady spojené s touto kampaňou sú určené na motivačné darčeky  pre aktívnych zberačov a financujú sa z voľných peňazí na transparentnom účte občianskeho združenia Slovenská Pirátska strana a čiastočne z fondu, ktorý pre nás vyčlenila Česká Pirátska strana. Samozrejme časom budeme potrebovať ďašie peniaze, za registráciu samotnú sa platí 663,50 eur (načo uľahčovať demokratické úsilie, že áno). 
Piráti však všetko riešia efektívne a hlavne transparentne, preto sa nemusíte báť, že by peniaze boli míňané na sprostosti. Pre zaujímavosť si môžete pozrieť výpočet ceny za jeden hlas pri posledných parlamentných voľbách v Českej Republike (link).
Naše transparentné účty:



### Stát 21.století

- Masivní použití IT tehchnologií.
- Vše musí být možné vyřídit přes internet!
- Preferování [svobodného software](http://cs.wikipedia.org/wiki/Svobodn%C3%BD_software) a hardware.


### [Přímá demokracie](http://cs.wikipedia.org/wiki/P%C5%99%C3%ADm%C3%A1_demokracie)

Město je tu pro lidi a především ti by měli říct, jak bude vypadat.
Lidé musí mít možnost:

- možnost rozhodnout co se bude stavět, kam pujdou peníze skrz [participativní rozpočet](http://www.participativnirozpocet.cz/)
- komentovat rozpracované a navrhovat zlepšení

a jejich rozhodnutí musí být pro politiky závazné.
Toto vše samozřejmě především po internetu = rychle, levně a efektivně.